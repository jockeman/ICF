Med punkterning i Åbo

Någon gång på måndag 13/10

Jag vaknar i ett litet rum på ca 3x4 meter. Rummet är vitmålat och färgen har spruckit. Betong... I rummet finns en toalett och en lite gul hård madrass som jag ligger på. Av någon anledning har jag bara sockar, boxers och en tshirt på mig. Rummet är kallt, precis som madrassen och ach av en händels även jag. 
    Jag inser att det inte är mycket att göra åt, så jag somnar om. Någon minut innan jag somnar helt så tänker jag att det nog bara är en dröm.

Senare samma dag

Jag vaknar av att en polis har kommit in i rummet. Han säger något på finska och pekar mot korridoren utanför rummet jag befinner mig i, så jag går ut i korridoren, där jag blir visad till en liten bänk som jag sätter mig på. 
    Snart kommer en annan polis med en låda med grejor som tillhör mig, däribland min overall, mina kängor,  min väska, en tröja, körkort, biljetten till finland, nyckeln till rummet på båten, mobilen,  manualen och min anteckningsbok. Något förtvivlat inser jag att mitt VISA-kort inte är där, och inte heller några pengar, så jag frågar var mina pengar är (senast jag minns hade jag ca 600:-). Polisen som inte förstår svenska så bra, och pratar ännu sämre lyckas förklara att det var allt som var där.
    Jag klär iallafall på mig, och visas sedan ut ur polisstationen och jag får otydliga riktningar till Silja-terminalen. Klockan är just nu 19 lokal tid. 
      

2km längre bort, något senare

Jag står nu framme vi Silja-terminalen och kollar in öppet-tiderna: 07.30 - 18.30. Hurra! Dom stängde för drygt en helvtimme sedan. Jag har alltså ungefär tolv timmar att fördriva. Jag ska egentligen träffa min kusin (som jag inte har träffat på flera år) imorgon kl 15 och fika. Jag har ingen täckning på mobilen (surprise) så jag kan inte ringa och säga att 'något kom emellan'. Jag får helt enkelt ringa och be om ursäkt när jag kommer hem. Hade jag haft pengar hade jag kunnat ta flygbussen till flygplatsen och flugit till stockholm och vara hemma i svergie redan ikväll. Nu har jag inte det, så jag får tillbringa natten här i Åbo, och hoppas på att Silja visar nåd.

En timme senare

Jag har vandrat omkring lite i Åbo och hittat några pubar där jag har fått vatten. Jag börjar bli hungrig och orklös, jag har inte ätit sedan söndag misstänker jag, och jag har inte lyckats tigga till mig nån mat (Jag trodde att dom flesta kunde svenska i Finland... eller iallafall engelska), så jag går tillbaka till Silja-terminalen och sätter mig en stund i en busskur utaför. Jag lyckas sova några minuter.

Ca kl 10

Jag har hittat en trappuppgång som var olåst i närheten av terminalen, jag sitter därinne och värmer mig men blir utjagad efter ungefär en halvtimme, så jag sitter i busskuren igen. Det börjar bli kallt ute. 

Runt midnatt

Det är svinkallt ute, och jag önskar att jag hade ett par byxor att ta på mig under overallen. Jag har gått runt lite för att hålla värmen, och så fort jag blir varm sätter jag mig och försöker sova. Det går dock inte att sova mer än några minuter i taget, sen måste jag upp och röra mig igen.

Ungefär halv två tisdag morgon.

Jag har hittat en ganska lite cyckel med sönderskuren sadel och punktering på bägge hjulen. Bakhjulet är dessutom skevt. Jag har tittat lite på en karta som finns bredvid terminalen och det finns ett sjukhus uppskattningsvis 4km bort. Jag sätter mig på cykeln och börjar cykla ditåt, men vid det här laget saknar jag så mycket energi att jag inte lyckas ta mig mer än två kilometer innan jag känner att jag måste vända. 
    På vägen tillbaka ser jag en stor skorsten med siffrorna 1,1,2,3,5,8,13,21,34,55 skrivet på i röd neon. Jag inser att jag stirrar på de tio första fibonacci-talen skrivet i röd neon på en skorsten i finland. Jag bestämmer mig att jag måste ta reda på vad för företag som kan tänkas ha en sådan skorsten (trots min energibrist). Tur nog så är det ingen lång omväg (kanske 200m), och jag finner mig framför Åbos elverk. Fascinerande.

Två, halv tre tror jag (bryr mig inte så mycket längre)

Jag kommer tillbaka till busskuren som jag har börjat se som ett hem, och vid det här laget är även framhjulet skevt. Det är för kallt att sitta still och bara några timmar kvar tills terminalen öppnar.

Strax efter sex på tisdag

Lyset tänds i siljaterminalen, så jag går (läs: hasar) till dörren och hänger där och försöker se ynklig och frusen ut (just nu är det nog det enda jag klarar av), men städerskan som tänt ljuset ignorerar mig.

Just före halv åtta

Terminalen öppnas så jag går in, söker upp toan där jag dricker lite, och försöker värma händerna med varmvatten. När jag börjar få rörlighet i fingrarna sätter jag mig i en stol och plockar fram min anteckningsbok i väntan på att incheckningen ska öppna. Där i ligger mitt VISA-kort. Jag ler lite. Jag börjar sedan nedteckna mina erfarenheter, som något omskrivet blir vad du läser just nu.

08.00

Incheckningen öppnar, och jag ställer mig i kö, och får efter några minuter prata med en herre som förklarar för mig att jag är en klant som blev avslängd av båten, men att jag kan få köpa en biljett. Det finns bara ett lite problem: om jag har fått båtförbud så kommer dom inte att släppa ombord mig fast jag har biljett. Har jag båtförbud? Ingen aning. Han tipsar mig att Viking Line har en båt som också går vid nio-tiden. Jag bestämmer mig att inte lämna tillbaka nyckeln till båthytten.

Klockan nio finsk tid. Jag sitter på M/S Amarella och väntar på att taxfreen ska öppna, så att jag kan få någon form av energi innan resturangerna öppnar om ca 2 timmar. Nu är jag iallafall varm och på väg hem... 
Jag ska nog aldrig åka till Finland igen. Kanske. 
